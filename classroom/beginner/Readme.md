# เรียนวิชา IT สำหรับผู้เริ่มต้น
  ยินดีต้อนรับสู่วิชาคอมพิวเตอร์ หน้านี้เป็นข้อมูลสำหรับอ้างอิงในการเรียนคอมพิวเตอร์พื้นฐาน 
การเรียนการสอนจะใช้ซอฟท์แวร์ฟรี รองรับหลายระบบปฎิบัติการ(Cross Platform) โดยไม่ผูกติดกับระบบใดระบบหนึ่ง ความรู้สามารถนำไปใช้ได้ทั่วไป ช่วงต้นทุกระดับชั้นเน้นให้คุ้นเคยกับการใช้งานคอมพิวเตอร์ในห้องปฎิบัติการ และปรับฐานของคนในชั้นเรียนให้ทันกัน  วิชาที่สอนจะมีการแทรกเนื้อหาใหม่ๆบ้าง เนื่องจากเทคโนโลยีเปลี่ยนตลอดเวลา อาจจะมีการเพิ่มลดตามความเหมาะสม สำหรับผู้เริ่มต้นหัดใช้คอมพิวเตอร์ไม่ว่าจะมีเป้าหมายใดก็ตามแต่ ถ้าไม่มีคนแนะนำและดูแลตอนใช้งาน ก็มักจะติด เกมและเครือข่ายสังคม จนลืมสิ่งที่เราเคยคิดจะทำ สำหรับเยาวชนควรมีผู้ปกครองให้การช่วยเหลือให้คำแนะนำ การเรียนการสอนในระดับนี้ไม่ใช่เพื่อสร้าง Software Engineer หรือมุ่งสู่การเรียนสายคอมพิวเตอร์ เราไม่มีทางรู้ว่าในไม่กี่ปีข้างหน้าเทคโนโลยีจะเปลี่ยนแปลงไปเช่นไร เราจำเป็นต้องมีความเข้าใจแบบกว้าง ในระดับหนึ่งที่ใช้งานได้จริง และสามารถศึกษาต่อได้ด้วยตัวเอง เนื้อหาจะเน้นการประยุกต์ใช้ในอาชีพสาขาต่างๆในอนาคต นักเรียนจะรู้เท่าทันเทคโนโลยี รู้จักวิธีการใช้งาน ไม่ใช่ถูกเทคโนโลยีใช้งาน หรือไหลไปตามกระแสและการตลาด รู้จักการใช้งานที่เหมาะสม ไม่ทำให้ผู้อื่นเดือดร้อน สามารถป้องกันภัยจากเทคโนโลยี และแนะนำคนอื่นได้อีกด้วย

## สำหรับผู้ใช้งานพื้นฐาน(ครั้งแรก)
ผู้ใช้งานครั้งแรกควรฝึก การพิมพ์ การใช้เมาส์ให้คล่อง เข้าใจการทำงานคอมพิวเตอร์เบื้องต้น ความสัมพันธ์ของฮาร์ดแวร์ซอฟต์แวร์ ข้อควรระวังในการใช้งาน หัวข้อมีดังนี้
- คอมพิวเตอร์คืออะไร การเปิดปิดเครื่องคอมพิวเตอร์อย่างถูกวิธี 
- ระบบไฟล์ในเครื่องคอมพิวเตอร์ การสร้างไฟล์โฟลเดอร์ การจัดระเบียบ การบีดอัดข้อมูล(zip)
- โครงสร้าง Desktop, Document, Download ฯลฯ กับ C:\Users\username\*
- ส่วนประกอบคอมพิวเตอร์ต่างๆ พร้อมคำเรียกที่ถูกต้อง เปิดให้ดูภายใน ให้ลองจัดสเป็กคอมพิวเตอร์ด้วยแอปของ [Jib](https://www.jib.co.th/web/pcsetspec/main) หรือ [Advice](https://www.advice.co.th/pc-spec)
- สิ่งที่ควรรู้ทั่วไปเช่น วิธีการตั้งรหัสผ่านที่เหมาะสมไม่ให้ซ้ำกันแบบจำได้ง่าย การจับหน้าจอเป็นภาพ การใช้คีย์ลัด การเรียกใช้โปรแกรมผ่านการค้นหา โปรแกรมพื้นฐานที่มีในเครื่อง หรือ Web App อธิบายรายละเอียด และความแตกต่าง
- หัดพิมดีดภาษาไทยและอังกฤษเป็นประจำ การวางนิ้วที่ถูกต้อง
- ทดลองใช้งานโปรแกรมวาดรูป ในห้องเรียนให้ทำนามบัตรด้วย [Inkscape](https://youtu.be/znj4VxLCv4I) ตัดต่อภาพด้วย [Gimp](https://www.youtube.com/watch?v=omInG_Fz_Rs&list=PLWMbTFbTi55OffOBaXv2e_E6bwTaJf1qW&index=2) อธิบายภาพชนิดต่างๆ จะได้เรียนรู้ว่าภาพที่เห็นอาจจะไม่ใช่ของจริงก็ได้
- การใช้งานโปรแกรมตัดต่อวีดีโอ อธิบายวีดีโอชนิดต่างๆ วิธีการดาว์นโหลดวีดีโอจากอินเตอร์เน็ต การใช้งาน [Blue/Green Screen](https://youtu.be/NPAZc4S9Low) จะได้เรียนรู้ว่าวีดีโอที่เราเห็นอาจจะไม่ใช่ของจริงก็ได้ เทคนิคในภาพยนต์ก็ทำแบบเดียวกัน
- ลองเขียนโปรแกรมง่ายๆ[แบบต่อเป็นบล็อก](https://www.youtube.com/watch?v=4CpTCmHZyvw&list=PLWMbTFbTi55OgahSw6T78TTWClgXWpDy9)
- สอนให้ระวังตัวในการใช้อินเตอร์เน็ต และเครือข่ายสังคม ตัวอย่างการหลอกลวง จริยธรรมและความเหมาะสมในการใช้งาน
- ทำความรู้จักกับระบบปฎิบัติการที่สำคัญเช่น Windows macOS และ Linux
- เลขฐานสอง ความสัมพันธ์ของตัวเลข ไปเป็นตัวอักษร พิกเซล ภาพ(2มิติ) ภาพเคลื่อนไหว(2มิติ) 
## สำหรับผู้ใช้ Google Workspace for education 
เป็น[เครื่องมือ](https://www.youtube.com/watch?v=cXAnaT4u-2M&list=PLWMbTFbTi55P_FID-cAO3Boas5PAYli8k) สำหรับการทำงานร่วมกันในหน่วยงาน ทุกคนควรเรียนรู้และเข้าใจโปรแกรมเหล่านี้เป็นอย่างน้อย
- Google Chat เพื่อการสื่อสารเป็นกลุ่มและส่วนตัว และการใช้ G-mail ส่งอีเมลล์
- Google Drive เพื่อเก็บไฟล์งานและการแชร์ให้คนอื่น แสดงความแต่ต่างของไฟล์บน cloud และที่อยู่ในเครื่อง หรือ ใช้ไฟล์ผ่าน Google Drive Client
- Google Doc, Sheet เพื่อสร้างเอกสาร ใส่สูตรคำนวน และสร้างกราฟเบื้องต้น และแชร์เอกสารเพื่อแก้ไขพร้อมกัน
- Google Classroom บริหารจัดการการบ้านและงานสำหรับครูและนักเรียน 
- Google Meet สำหรับการสื่อสารและเรียนออนไลน์

## สำหรับผู้ใช้ระดับต้น
สำหรับผู้ที่ผ่านการใช้งานพื้นฐานมาแล้ว นักเรียนควรหาโอกาสหัดใช้ฟังก์ชั่นงานต่างๆ เพิ่มเติม ลองใช้โปรแกรมเฉพาะทาง และ การทำงานแบบมืออาชีพ มีการใช้หลายโปรแกรมร่วมกัน โปรแกรมบางตัวแม้จะไม่ได้ใช้งานสำหรับคนทั่วไป เช่นโปรแกรมทำแอนิเมชั่นสามมิติ เขียนโปรแกรม แต่จำเป็นต้องได้ลองใช้บ้างเพราะต้องการ  เปิดโอกาสให้นักเรียนแสดงความสนใจและไม่สนใจเฉพาะตนออกมา ถ้าไม่ได้ลองใชก็จะไม่รู้จักตัวเอง  บางเนื้อหาอาจจะงดไม่สอน เนื่องจากไม่อยู่ในความสนใจของนักเรียนหรือโดยส่วนใหญ่ไปต่อไม่ได้ จะมีห้องเรียนวิชาเลือกโดยเฉพาะเพื่อรองรับนักเรียนที่ต้องการศึกษาเฉพาะทางจริงๆ
- ใช้โปรแกรม [Blender](https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A) เพื่อสร้างภาพ 3 มิติ และพื้นฐาน[อนิเมชั่น 3 มิติ](https://youtu.be/dPDx3whA2Bo)
- เข้าใจโครงสร้าง HTML และนำ template มาแก้ไข
- การใช้ Github เพื่อเก็บโค้ดโปรแกรม นำเวปขึ้นแสดงผ่าน Github Page
- ใช้ Visual Studio Code เขียนโปรแกรมด้วย JavaScript Framework อย่างง่าย
- IOT แบบง่ายๆเช่น ทำวงจรเปิดปิดไฟ หรือรดน้ำต้นไม้
## ความรู้ด้าน IT ทั่วๆ
เนื่องจากเทคโนโลยีเปลี่ยนแปลงตลอด นักเรียนจำเป็นต้องรู้จักไว้บ้าง ความหมายของคำเฉพาะวงการ IT ต่าง จะมีการเล่าเรื่องราวปัจจุบันแทรกกับการเรียนการสอน ข้อควรระวังต่างๆ และเราควรทำยังไงต่อไป
- IOT อาจจะต้องอธิบายแตกต่างกับคอมพิวเตอร์ทั่วไปอย่างไร
- Robot อาจจะต้องอธิบายความแตกต่างกับ AI
- AI ที่ควรรู้จักในปัจจุบันเช่น สร้างภาพด้วย AI, Chat GPT การนำไปใช้สาขาอาชีพต่างๆ ในห้องจะคุยกับ Chat GPT ลองให้แต่งเพลงให้ดู ดูภาพที่สร้างด้วย AI ฯลฯ
- Bitcoin เท้าความตั้งแต่[“ทิวลิปมาเนีย”](https://th.wikipedia.org/wiki/%E0%B8%84%E0%B8%A7%E0%B8%B2%E0%B8%A1%E0%B8%84%E0%B8%A5%E0%B8%B1%E0%B9%88%E0%B8%87%E0%B8%97%E0%B8%B4%E0%B8%A7%E0%B8%A5%E0%B8%B4%E0%B8%9B) เหตุการณ์เดิมๆแค่เปลี่ยนสินค้าตัวใหม่ ข้อควรระวังเพราะมันจะเหมือนการพนัน
- รถไฟฟ้า ทำไมให้ความสนใจกันช่วงนี้  (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)
- Quantium Computer แค่อธิบายคร่าวๆว่าคืออะไร (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)

## สำหรับผู้สนใจเฉพาะทาง(วิชาเลือก)
เมื่อผ่านการเรียนสำหรับผู้ใช้ระดับต้นแล้วแต่ละคนอาจจะพอรู้เลาๆแล้วว่า อยากลองทำงานด้านไหน นักเรียน จะเลือกทำอะไรก็ได้ขอให้ใช้ IT ในการทำ และต้องมีสิ่งที่อยากจะทำจริงๆ วิชานี้เปิดพื้นให้เข้ามาลองทำสิ่งที่ตนสนใจ 
และเป็นการพิสูจน์ว่าตนสนใจจริงๆด้วยตัวเอง เนื่องจากความสนใจหลากหลาย ไม่สามารถสอนได้ทั้งหมด จะมีนักเรียนบางส่วนต้องเรียนด้วยตัวเองบางเนื้อหาที่ไม่ยากนักจะให้เรียนรวมๆกันไปก่อน จะได้ลองเรียนรู้ได้หลายแบบ การที่ได้ทำเต็มที่แล้วรู้ว่ามันไม่ใช่อย่างที่คิด ดีกว่าเสียเวลาทำในวันที่เวลามันเหลือน้อย การเลือกแล้วผิดพลาด ทำเต็มที่แล้วล้มเหลว มันคือประสบการณ์ ก็อยากให้ลองทำงานกันเต็มที่ หลายๆแบบ  จริงๆแล้วงานที่ให้ลองทำจะอยู่ในระดับที่นักเรียนทำได้ แต่ต้องใช้ความพยายามในการทำ บางทีคนที่ไม่ได้สนใจตอนแรกอาจจะทำได้ดีกว่าก็ได้ อาจจะพบในภายหลังว่าชอบงานลักษณะนี้ 
### ยกตัวอย่างที่พบในห้องเรียน
- นักเรียนอยากทำ Smart Farm เลยให้นักเรียนทั้งห้องลองปลูกผักไฮโดรดูก่อน กลายเป็นว่าคนที่เลือกเป็นยูทูบเบอร์ปลูกผักได้ดีสุด 
คนเลือกทำ Smart Farm กลับปลูกแล้วผักตาย แล้วพึ่งรู้ว่าไม่ได้ชอบทำงานแบบนี้
- นักเรียนอยากทำแอนิเมชั่นมาก งานนี้ต้องใช้ความพยายามและความมุ่งมั่นสูง หลังจากสอนแล้วให้ลองทำงานง่ายๆดู กลับทำออกมาไม่ดีเท่าไหร่ส่งก็ช้า คนที่ไม่ได้สนใจด้านนี้เลยกลับทำได้ดีกว่ามาก
- นักเรียนอยากสร้างเกมหรือแอปด้วยตัวเอง พอมาเรียนจริง ไม่กลับไปฝึกฝนเป็นประจำเลยไม่สามารถทำได้ พึ่งเข้าใจว่าไม่ได้ง่ายอย่างที่คิด งานต้องใช้ และรอบคอบสูง ซึ่งตัวเองไม่ได้ชอบเท่าไหร่ 

### งานที่นักเรียนได้เคยทำ
- สร้าง Web APP ใช้ Framwork เป็น [Vue](https://youtu.be/V6NNAEV99Eg), [SvelteKit]((https://youtu.be/dPDx3whA2Bo)) (หลังๆจะใช้ตัวนี้เนื่องจากง่ายที่สุดแล้ว)
- [IOT](https://iot-thai.blogspot.com/) ใช้เป็น ESP32 เพื่อวัดสภาพอากาศ ปิดเปิดไฟและน้ำ ทำเครื่องดนตรีไฟฟ้า
- สร้างโมเดล 3 มิติ ส่วนใหญ่ก็จะเป็น [Blender](https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A) เคยมีนักเรียนใช้ SketchUp แทนซึ่งต้องศึกษาด้วยตัวเอง
- การทำอนิเมชั่น [2 มิติ](https://youtu.be/5c5rg7tNFo4) และ [3 มิติ](https://youtu.be/dPDx3whA2Bo)
- ตัดต่อวีดีโอทำเนื้อหาเพื่อเป็นยูทูบเบอร์ ในห้องรวมให้ลองทำวีดีโอที่ตนเองอยากทำ สำหรับงานเฉพาะคนที่เลือกมีนักเรียนทำ Youtube Channel เพื่อสอนศิลปะ
- ทำวีดีโอแบบ Stop Motion นักเรียนศึกษาด้วยตัวเอง และใช้ตัว Lego ในการทำตัวละคร
- สร้างอุปกรณ์ควบคุม Life Stream ด้วยตัวเอง คล้ายๆ [Stream Deck](https://www.youtube.com/watch?v=FgggT_dyqEw) ด้วยตัวเอง 


## วิธีการเรียนวิชา IT
ภาษา ดนตรี คณิตศาตร์ วิทยาศาตร์ มันอยู่รอบตัวมนุษย์ตั้งแต่เกิด เด็กจะเรียนหลักการพื้นฐาน ร่วมกับประวัติศาตร์ เพื่อความลึกซึ้งของวิชาการได้ แต่วิชาคอมพิวเตอร์เป็นประสบการใหม่ ไม่ได้ติดตัวตั้งแต่เกิด (เด็กสมัยใหม่ก็ไม่แน่) ประกอบจากฟิสิกส์ และคณิตศาตร์ที่ซับซ้อน ดังนั้นการเรียนจะเริ่มจากการใช้งานคอมพิวเตอร์พื้นฐานก่อน ตั้งแต่การเปิดเครื่อง ให้รู้จักโปรแกรม จัดการเอกสาร วาดรูป ตัดต่อวีดีโอ แล้วจะมองย้อนกลับไปที่ต้นทาง ไม่งั้นนักเรียนจะเบื่อเวลาเรียน และขึ้นกับพื้นฐานด้านไฟฟ้า และคณิศาสตร์ที่นักเรียนมีด้วย ตัวอย่างการพัฒนา

ไฟฟ้าเปิดปิด -> เลขฐานสอง -> text/binary -> ฟอร์แม็ตไฟล์ ->ไฟล์เอกสารหรือภาพ-> โปรแกรมและการเปิดไฟล์ที่ซับซ้อน (html/ภาพเคลื่อนไหว ฯลฯ) -> ก้าวสู่เฉพาะทางตามสาขาอื่นๆ

ยกตัวอย่าง 
- ถ้านักเรียนเข้าใจฟอร์แม็ต HTML สามารอธิบายได้ว่า โปรแกรมอื่นได้มีไฟล์ฟอร์แม็ตที่ซับซ้อนของตัวเอง ทำให้เกิดโปรแกรมต่างๆได้ ที่มี่ภาพและตัวอักษรร่วมกันได้
- หนึ่งจุดมีหลายสีประกอบเป็นภาพ อยู่ในพิกัด x,y ตามที่เรียนมาในคณิตศาตร์ ภาพเคลื่อนไหวคือภาพนิ่งต่อกันเป็นเฟรม เกิดภาพลวงตาทำให้เกิดการเคลื่อนไหวได้
- ภาพสามมิติต้องใช้ พิกัด x,y,z ในคณิตศาตร์ เวลาเรนเดอร์ออกมาจะเป็นภาพสองมิติหรือภาพเคลื่อนไหว
- ประวัติของบุคคลสำคัญอย่าง Bill Gate, Zark Zuckerberg, Steve Job จะดูน่าสนใจก็ต่อเมื่อ เรารู้จักผลผลิตทางเทคโนโลยีของบุคคลเหล่านั้น เฉกเช่นเดียวกับเห็นหลอดไฟในบ้านแล้วเล่าถึง ทอมัส  เอดิสัน ได้
-  เริ่มเขียนโปรแกรมด้วย scratch เพื่อให้เข้าใจ Logic หัดพิมพ์ดีดเพื่อไม่ให้เหนื่อยกับการพิมพ์ ถึงเริ่มก่อนที่เขียนโปรแกรมแบบพิมพ์ตัวหนังสือ แล้วค่อยย้อนไปว่ามีโปรแกรมภาษาต่างๆ จนถึง Assembily และการทำงานของ CPU และ logic gate

