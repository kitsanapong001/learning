# เรียนวิชา IT สำหรับผู้เริ่มต้น
  ยินดีต้อนรับสู่วิชาคอมพิวเตอร์ หน้านี้เป็นข้อมูลสำหรับอ้างอิงในการเรียนพื้นฐานวิชาคอมพิวเตอร์ 
การเรียนการสอนจะใช้ซอฟท์แวร์ฟรี รองรับหลายระบบปฎิบัติการ(Cross Platform) โดยไม่ผูกติดกับระบบใดระบบหนึ่ง ความรู้สามารถนำไปใช้ได้ทั่วไป ช่วงต้นทุกระดับชั้นเน้นให้คุ้นเคยกับการใช้งานคอมพิวเตอร์ในห้องปฎิบัติการ และปรับฐานของคนในชั้นเรียนให้ทันกัน  วิชาที่สอนจะมีการแทรกเนื้อหาใหม่ๆบ้าง เนื่องจากเทคโนโลยีเปลี่ยนตลอดเวลา อาจจะมีการเพิ่มลดตามความเหมาะสม สำหรับผู้เริ่มต้นหัดใช้คอมพิวเตอร์ไม่ว่าจะมีเป้าหมายใดก็ตามแต่ ถ้าไม่มีคนแนะนำและดูแลตอนใช้งาน ก็มักจะติดกับเรื่องที่สนุก และง่ายเช่นเกมส์และเครือข่ายสังคม จนลืมสิ่งที่เราเคยคิดจะทำ สำหรับเยาวชนควรมีผู้ปกครองให้การช่วยเหลือให้คำแนะนำ การเรียนการสอนในระดับนี้ไม่ใช่เพื่อสร้าง Software Engineer หรือมุ่งสู่การเรียนสายคอมพิวเตอร์ เราไม่มีทางรู้ว่าในไม่กี่ปีข้างหน้าเทคโนโลยีจะเปลี่ยนแปลงไปเช่นไร เราจำเป็นต้องมีความเข้าใจแบบกว้าง ในระดับหนึ่งที่ใช้งานได้จริง และสามารถศึกษาต่อได้ด้วยตัวเอง เนื้อหาจะเน้นการประยุกต์ใช้ในอาชีพสาขาต่างๆในอนาคต นักเรียนจะรู้เท่าทันเทคโนโลยี รู้จักวิธีการใช้งาน ไม่ใช่ถูกเทคโนโลยีใช้งาน หรือไหลไปตามกระแสและการตลาด รู้จักการใช้งานที่เหมาะสม ไม่ทำให้ผู้อื่นเดือดร้อน สามารถป้องกันภัยจากเทคโนโลยี และแนะนำคนอื่นได้อีกด้วย

## สำหรับผู้ใช้งานพื้นฐาน(ครั้งแรก)
ผู้ใช้งานครั้งแรกควรฝึก การพิมพ์ การใช้เมาส์ให้คล่อง เข้าใจการทำงานคอมพิวเตอร์เบื้องต้น ความสัมพันธ์ต่างๆ ข้อควรระวังในการใช้งาน
- คอมพิวเตอร์คืออะไร การเปิดปิดเครื่องคอมพิวเตอร์อย่างถูกวิธี 
- ระบบไฟล์ในเครื่องคอมพิวเตอร์ การสร้างไฟล์โฟลเดอร์ การจัดระเบียบ การบีดอัดข้อมูล(zip)
- ความสำพันธ์ของ Desktop, Document, Download ฯลฯ กับ C:\Users\username\*
- ส่วนประกอบคอมพิวเตอร์ต่างๆพร้อมคำเรียกที่ถูกต้อง เปิดให้ดูภายใน ให้ลองจัดสเป็กคอมพิวเตอร์ [Jib](https://www.jib.co.th/web/pcsetspec/main) หรือ [Advice](https://www.advice.co.th/pc-spec)
- สิ่งที่ควรรู้ทั่วไปเช่น วิธีการตั้งรหัสผ่านที่เหมาะสมไม่ให้ซ้ำกันแบบจำได้ง่าย การจับหน้าจอเป็นภาพ คีย์ลัด การเรียกใช้โปรแกรมผ่านการค้นหา โปรแกรมพื้นฐานที่มีในเครื่อง หรือ Web App พร้อมแบบอธิบายรายละเอียดและความแตกต่าง
- หัดพิมดีดภาษาไทยและอังกฤษเป็นประจำ
- การใช้งานโปรแกรมวาดรูป ทำนามบัตรด้วย [Inkscape](https://youtu.be/znj4VxLCv4I) ตัดต่อภาพด้วย [Gimp](https://www.youtube.com/watch?v=omInG_Fz_Rs&list=PLWMbTFbTi55OffOBaXv2e_E6bwTaJf1qW&index=2) อธิบายภาพชนิดต่างๆ
- การใช้งานโปรแกรมตัดต่อวีดีโอ อธิบายวีดีโอชนิดต่างๆ วิธีการดาว์นโหลดวีดีโอจากอินเตอร์เน็ต การใช้งา Green Screen
- ลองเขียนโปรแกรมง่ายๆ[แบบต่อเป็นบล็อก](https://www.youtube.com/watch?v=4CpTCmHZyvw&list=PLWMbTFbTi55OgahSw6T78TTWClgXWpDy9)
- สอนให้ระวังตัวในการใช้อินเตอร์เน็ตและเครื่อข่ายสังคม จริยธรรมและความเหมาะสมในการใช้งาน
- ทำความรู้จักกับระบบปฎิบัติการที่สำคัญเช่น Windows macOS และ Linux
- เลขฐานสอง ความสัมพันธ์ของตัวเลข ไปเป็นตัวอักษร พิกเซล ภาพ(2มิติ) ภาพเคลื่อนไหว(2มิติ) 
## สำหรับผู้ใช้ G-Suit for Education
บริการของ Google Workspace for education 
เป็น[เครื่องมือ](https://www.youtube.com/watch?v=cXAnaT4u-2M&list=PLWMbTFbTi55P_FID-cAO3Boas5PAYli8k) สำหรับการทำงานร่วมกันในหน่วยงาน ทุกคนควรเรียนรู้และเข้าใจโปรแกรมเหล่านี้
- Google Chat เพื่อการสื่อสารเป็นกลุ่มและส่วนตัว และการใช้ G-mail ส่งอีเมลล์
- Google Drive เพื่อเก็บไฟล์งานและการแชร์ให้คนอื่น แสดงความแต่ต่างของไฟล์บน cloud และที่อยู่ในเครื่อง หรือ ใช้ไฟล์ผ่าน Google Drive Client
- Google Doc, Sheet เพื่อสร้างเอกสาร ใส่สูตรคำนวน และสร้างกราฟเบื้องต้น และแชร์เอกสารเพื่อแก้ไขพร้อมกัน
- Google Classroom บริหารจัดการการบ้านและงานสำหรับนักเรียน 
- Google Meet สำหรับการสื่อสารและเรียนออนไลน์

## สำหรับผู้ใช้ระดับต้น
สำหรับผู้ใช้งานพื้นฐานจะได้ใช้โปรแกรมทั่วไปมาแล้ว นักเรียนควรหาโอกาสหัดใช้ฟังก์ชั่นงานต่างให้ครบ ลองใช้โปรแกรมเฉพาะทาง และ การทำงานแบบมืออาชีพ มีการใช้หลายโปรแกรมร่วมกัน เปิดโอกาสให้นักเรียนแสดงความสนใจและไม่สนใจเฉพาะตนออกมา เช่นบางคนอยากทำแอนิเมชั่น บางคนอยากเขียนโปรแกรม บางเนื้อหาอาจจะงดไม่สอนเนื่องจากไปต่อไม่ได้
- ใช้โปรแกรม [Blender(https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A)] เพื่อสร้างภาพ 3 มิติ และพื้นฐาน[อนิเมชั่น 3 มิติ](https://youtu.be/dPDx3whA2Bo)
- เข้าใจโครงสร้าง HTML และนำ template มาแก้ไข
- การใช้ Github เพื่อเก็บโค้ดโปรแกรม นำเวปขึ้นแสดงผ่าน Github Page
- ใช้ Visual Studio Code เขียนโปรแกรมด้วย JavaScript Framework อย่างง่าย
- IOT แบบง่ายๆเช่น ทำวงจรเปิดปิดไฟ หรือรดน้ำต้นไม้
## สำหรับผู้สนใจเฉพาะทาง(วิชาเลือก)
เมื่อผ่านการเรียนสำหรับผู้ใช้ระดับต้นแล้วแต่ละคนอาจจะพอรู้เลาๆแล้วว่า อยากลองทำงานด้านไหน นักเรียน จะเลือกทำอะไรก็ได้ขอให้ใช้ IT ในการทำ และต้องมีสิ่งที่อยากจะทำจริงๆ วิชานี้เปิดพื้นให้เข้ามาลองทำสิ่งที่ตนสนใจ 
และเป็นการพิสูจน์ว่าตนสนใจจริงๆด้วยตัวเอง เนื่องจากความสนใจหลากหลาย ไม่สามารถสอนได้ทั้งหมด จะมีนักเรียนบางส่วนต้องเรียนด้วยตัวเองบางเนื้อหาที่ไม่ยากนักจะให้เรียนรวมๆกันไปก่อน จะได้ลองเรียนรู้ได้หลายแบบ การที่ได้ทำเต็มที่แล้วรู้ว่ามันไม่ใช่อย่างที่คิด ดีกว่าเสียเวลาทำในวันที่เวลามันเหลือน้อย การเลือกแล้วผิดพลาด ทำเต็มที่แล้วล้มเหลว มันคือประสบการณ์ ก็อยากให้ลองทำงานกันเต็มที่ หลายๆแบบ  จริงๆแล้วงานที่ให้ลองทำจะอยู่ในระดับที่นักเรียนทำได้ แต่ต้องใช้ความพยายามในการทำ บางทีคนที่ไม่ได้สนใจตอนแรกอาจจะทำได้ดีกว่าก็ได้ อาจจะพบในภายหลังว่าชอบงานลักษณะนี้ 
### ยกตัวอย่างที่พบในห้องเรียน
- นักเรียนอยากทำ Smart Farm เลยให้นักเรียนทั้งห้องลองปลูกผักไฮโดรดูก่อน กลายเป็นว่าคนที่ทำอยากเป็นยูทูบเบอร์ปลูกผักได้ดีสุด 
คนทำ Smart Farm กลับปลูกแล้วไม่ได้ดูแลจนผักตาย
- นักเรียนอยากทำแอนิเมชั่นมาก งานนี้ต้องใช้ความพยายามและความมุ่งมั่นสูง หลังจากสอนแล้วให้ลองทำงานง่ายๆดู กลับทำออกมาไม่ดีเท่าไหร่ส่งก็ช้า คนที่ไม่ได้สนใจด้านนี้เลยกลับทำได้ดีกว่ามาก
- นักเรียนอยากสร้างแอปด้วยตัวเอง พอมาเรียนจริง ไม่กลับไปฝึกฝนเป็นประจำเลยไม่สามารถทำได้ พึ่งเข้าใจว่างานต้องใช้ความคิดมาก และรอบคอบสูง ซึ่งตัวเองไม่ได้ชอบเท่าไหร่ 

## งานที่นักเรียนได้เคยทำ
- สร้าง Web APP ใช้ Framwork เป็น [SvelteKit]((https://youtu.be/dPDx3whA2Bo)) เนื่องจากง่ายที่สุดแล้ว
- IOT ใช้เป็น ESP32 เพื่อวัดสภาพอากาศ เปิดเปิดไฟและน้ำ มีนักเรียนเคยเอามาทำเครื่องดนตรีด้วยเหมือนกัน
- สร้างโมเดล 3 มิติ ส่วนใหญ่ก็จะเป็น [Blender(https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A)] เคยมีนักเรียนใช้ SketchUp ซึ่งต้องศึกษาด้วยตัวเอง
- การทำอนิเมชั่น [2 มิติ](https://youtu.be/5c5rg7tNFo4) และ [3 มิติ](https://youtu.be/dPDx3whA2Bo)
- ตัดต่อวีดีโอทำเนื้อหาเพื่อเป็นยูทูบเบอร์ มีนักเรียนทำ Youtube Channel สอนศิลปะ

## ความรู้ด้าน IT ทั่วๆ
เนื่องจากเทคโนโลยีเปลี่ยนแปลงตลอด นักเรียนจำเป็นต้องรู้จักไว้บ้าง ความหมายของคำเฉพาะวงการ IT ต่าง จะมีการเล่าเรื่องราวปัจจุบันแทรกกับการเรียนการสอน ข้อควรระวังต่างๆ และเราควรทำยังไงต่อไป
- IOT อาจจะต้องอธิบายแตกต่างกับคอมพิวเตอร์ทั่วไปอย่างไร
- Robot อาจจะต้องอธิบายความแตกต่างกับ AI
- AI ที่ควรรู้จักในปัจจุบันเช่น Chat GPT การนำไปใช้สาขาอาชีพต่างๆ เช่นวาดรูป 
- Bitcoin เท้าความตั้งแต่[“ทิวลิปมาเนีย”](https://th.wikipedia.org/wiki/%E0%B8%84%E0%B8%A7%E0%B8%B2%E0%B8%A1%E0%B8%84%E0%B8%A5%E0%B8%B1%E0%B9%88%E0%B8%87%E0%B8%97%E0%B8%B4%E0%B8%A7%E0%B8%A5%E0%B8%B4%E0%B8%9B)
- รถไฟฟ้า (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)
- Quantium Computer (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)

