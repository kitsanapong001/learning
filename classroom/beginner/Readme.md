# เรียนวิชา IT สำหรับผู้เริ่มต้น
  ยินดีต้อนรับสู่วิชาคอมพิวเตอร์ หน้านี้เป็นข้อมูลสำหรับอ้างอิงในการเรียนพื้นฐานวิชาคอมพิวเตอร์ 
การเรียนการสอนจะใช้ซอฟท์แวร์ฟรี รองรับหลายระบบปฎิบัติการ(Cross Platform) โดยไม่ผูกติดกับระบบใดระบบหนึ่ง ความรู้สามารถนำไปใช้ได้ทั่วไป นักเรียนทุกคนจะมี E-mail  พร้อมทั้งบริการของ Google Workspace for education
ช่วงต้นทุกระดับชั้นเน้นให้คุ้นเคยกับการใช้งานคอมพิวเตอร์ในห้องปฎิบัติการ และปรับฐานของคนในชั้นเรียนให้ทันกัน  วิชาที่สอนจะมีการแทรกเนื้อหาใหม่ๆบ้างเนื่องจากเทคโนโลยีเปลี่ยนตลอดเวลา อาจจะมีการเพิ่มลดตามความเหมาะสม
สำหรับผู้เริ่มต้นหัดใช้คอมพิวเตอร์ไม่ว่าจะมีเป้าหมายใดก็ตามแต่ ถ้าไม่มีคนแนะนำวิธีการใช้งาน ก็มักจะติดกับเรื่องที่สนุก และง่ายเช่นเกมส์และเครือข่ายสังคม จนลืมสิ่งที่เราเคยคิดจะทำ การเรียนการสอนในระดับนี้ไม่ใช่เพื่อสร้าง Software Engineer หรือมุ่งสู่การเรียนสายคอมพิวเตอร์ เราไม่มีทางรู้ว่าในไม่กี่ปีข้างหน้าเทคโนโลยีจะเปลี่ยนแปลงไปเช่นไร เราจำเป็นต้องมีความเข้าใจแบบกว้าง ในระดับหนึ่งที่ใช้งานได้จริง และสามารถศึกษาต่อได้ด้วยตัวเอง เนื้อหาจะเน้นการประยุกต์ใช้ในอาชีพสาขาต่างๆในอนาคต นักเรียนจะรู้เท่าทันเทคโนโลยี มันเป็นเพียงเครื่องมือ รู้จักวิธีการใช้งาน ไม่ใช่ถูกเทคโนโลยีใช้งาน หรือไหลไปตามกระแสและการตลาด รู้จักการใช้งานที่เหมาะสม ไม่ทำให้คนอื่นเดือดร้อน และสามารถป้องกันภัยจากเทคโนโลยีได้ นักเรียนก็ควรทราบและสามารถแนะนำภัยจากเทคโนโลยีนี้ให้กับคนทั่วไปได้อีกด้วย

## สำหรับผู้ใช้งานพื้นฐาน(ครั้งแรก)
ผู้ใช้งานครั้งแรก อาจจะไม่สามารถพิมพ์ หรือใช้เมาส์ได้คล่องนัก เข้าใจการทำงานคอมพิวเตอร์เบื้องต้น ความสัมพันธ์ต่างๆ ข้อควรระวัง 
- คอมพิวเตอร์คืออะไร ? การเปิดปิดเครื่องคอมพิวเตอร์อย่างถูกวิธี 
- ระบบไฟล์ในเครื่องคอมพิวเตอร์ การสร้างไฟล์โฟลเดอร์ การจัดระเบียบ การบีดอัดข้อมูล(zip)
- ความสำพันธ์ของ Desktop, Document, Download ฯลฯ กับ C:\Users\username\*
- ส่วนประกอบคอมพิวเตอร์ต่างๆพร้อมคำเรียกที่ถูกต้อง เปิดให้ดูภายใน ให้ลองจัดสเป็กคอมพิวเตอร์ [Jib](https://www.jib.co.th/web/pcsetspec/main) หรือ [Advice](https://www.advice.co.th/pc-spec)
- สิ่งที่ควรรู้ทั่วไปเช่น การจับหน้าจอเป็นภาพ การเรียกใช้โปรแกรมผ่านการค้นหา โปรแกรมพื้นฐานที่มีในเครื่อง หรือ Web App พร้อมแบบอธิบายรายละเอียดและความแตกต่าง
- หัดพิมดีดภาษาไทยและอังกฤษ
- การใช้งานโปรแกรมวาดรูป ทำนามบัตรด้วย [Inkscape](https://youtu.be/znj4VxLCv4I) ตัดต่อภาพด้วย [Gimp](https://www.youtube.com/watch?v=omInG_Fz_Rs&list=PLWMbTFbTi55OffOBaXv2e_E6bwTaJf1qW&index=2) อธิบายภาพชนิดต่างๆ
- การใช้งานโปรแกรมตัดต่อวีดีโอ อธิบายวีดีโอชนิดต่างๆ วิธีการดาว์นโหลดวีดีโอจากอินเตอร์เน็ต การใช้งา Green Screen
- ลองเขียนโปรแกรมง่ายๆ[แบบต่อเป็นบล็อก](https://www.youtube.com/watch?v=4CpTCmHZyvw&list=PLWMbTFbTi55OgahSw6T78TTWClgXWpDy9)
- สอนให้ระวังตัวในการใช้อินเตอร์เน็ตและเครื่อข่ายสังคม
- ทำความรู้จักกับระบบปฎิบัติการที่สำคัญเช่น Windows macOS และ Linux
- เลขฐานสอง ความสัมพันธ์ของตัวเลข ไปเป็นตัวอักษร พิกเซล ภาพ(2มิติ) ภาพเคลื่อนไหว(2มิติ) 
## สำหรับผู้ใช้ G-Suit for Education
เนื้องจากเป็น[เครื่องมือ](https://www.youtube.com/watch?v=cXAnaT4u-2M&list=PLWMbTFbTi55P_FID-cAO3Boas5PAYli8k) ที่ทางโรงเรียนใช้งาน ถือเป็นพื้นฐานที่ทุกคนควรรู้และใช้งาน
- Google Chat เพื่อการสื่อสารเป็นกลุ่มและส่วนตัว และการใช้ G-mail ส่งอีเมลล์
- Google Drive เพื่อเก็บไฟล์งานและการแชร์ให้คนอื่น แสดงความแต่ต่างของไฟล์บน cloud และที่อยู่ในเครื่อง หรือ ใช้ผ่าน Google Drive Client
- Google Doc, Sheet เพื่อสร้างเอกสาร ใส่สูตรคำนวน และสร้างกราฟเบื้องต้น และแชร์เอกสารเพื่อแก้ไขพร้อมกัน
- Google Classroom เพื่อส่งงาน และใช้ Meet สำหรับการสื่อสารและเรียนออนไลน์

## สำหรับผู้ใช้ระดับต้น
สำหรับผู้ใช้งานพื้นฐานมาแล้ว เพื่อได้เห็นโปรแกรมที่ทำงานซับซ้อนขึ้น และการทำงานในระดับมืออาชีพ ตรงนี้จะเปิดโอกาสให้นักเรียนแสดงความสนใจและไม่สนใจเฉพาะตนออกมา พอถึงหัวข้อนี้จะมีหลายคนไม่สามารถไปต่อได้เนื่องจากไม่ใช่ที่ตนสนใจ กับคนที่สนใจเฉพาะทางไปเลย บางเนื้อหาอาจจะตัดไปเนื่องจากไปต่อไม่ได้
- ใช้โปรแกรม [Blender(https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A)] เพื่อสร้างภาพ 3 มิติ และพื้นฐาน[อนิเมชั่น 3 มิติ](https://youtu.be/dPDx3whA2Bo)
- เข้าใจโครงสร้าง HTML และนำ template มาแก้ไข
- การใช้ Github เพื่อเก็บโค้ดโปรแกรม นำเวปขึ้นแสดงผ่าน Github Page
- แนะนำการเขียนโปรแกรม(โค้ด)อย่างง่าย

## สำหรับผู้สนใจเฉพาะทาง(วิชาเลือก)
เมื่อผ่านการเรียนสำหรับผู้ใช้ระดับต้นแล้วแต่ละคนอาจจะพอรู้เลาๆแล้วว่าอยากลองทำงานด้านไหน วิชานี้เปิดให้เข้ามาลองทำสิ่งที่ตนสนใจ 
และเป็นการพิสูจน์ว่าตนสนจริงๆ เนื่องจากความสนใจหลากหลาย ไม่สามารถสอนได้ทั้งหมด จะมีนักเรียนบางส่วนต้องเรียนด้วยตัวเอง 
บางเนื้อหาที่ไม่ยากนักจะให้เรียนรวมๆกันไปก่อน จะได้ลองเรียนรู้ได้หลากหลายแบบ
ยกตัวอย่างในห้องเรียนมีนักเรียนอยากทำ Smart Farm เลยให้ลองปลูกผักไฮโดรดูก่อน กลายเป็นว่าคนที่ทำยูทูบเบอร์ปลูกผักได้ดีสุด 
คนทำ Smart Farm กลับปลูกไม่ได้ หรือคนที่จะทำอนิเมชั่นกลับทำออกมาแทบไม่ได้เลย 
นักเรียนก็จะได้มีโอกาสลองผิดลองถูกเพื่อทำความเข้าใจตนเองดู ตัวอย่างกลุ่มเนื้อหาความสนของนักเรียน
- Web APP ใช้ Framwork เป็น [SvelteKit]((https://youtu.be/dPDx3whA2Bo)) เนื่องจากง่ายที่สุดแล้ว
- IOT ใช้เป็น ESP32 เพื่อวัดสภาพอากาศ เปิดเปิดไฟและน้ำ มีนักเรียนเคยเอามาทำเครื่องดนตรีด้วยเหมือนกัน
- สร้างโมเดล 3 มิติ ส่วนใหญ่ก็จะเป็น [Blender(https://www.youtube.com/watch?v=kqykWk1otRQ&list=PLWMbTFbTi55OokUh9KqL9VRbVRAH0yT1A)] เคยมีนักเรียนใช้ SketchUp มาเหมือนกันแต่ผมจะสอนไม่ได้เพราะใช้ไม่เป็น
- การทำอนิเมชั่น [2 มิติ](https://youtu.be/5c5rg7tNFo4) และ [3 มิติ](https://youtu.be/dPDx3whA2Bo)
- ตัดต่อวีดีโอทำเนื้อหาเพื่อเป็นยูทูบเบอร์ 

## ความรู้ด้าน IT ทั่วๆป
เนื่องจากเทคโนโลยีเปลี่ยนแปลงตลอด นักเรียนจำเป็นต้องรู้จักไว้บ้าง ความหมายของคำเฉพาะวงการ IT ต่าง จะมีการเล่าเรื่องราวปัจจุบันแทรกกับการเรียนการสอน ข้อควรระวังต่างๆ และเราควรทำยังไงต่อไป
- IOT อาจจะต้องอธิบายแตกต่างกับคอมพิวเตอร์ทั่วไปอย่างไร
- Robot อาจจะต้องอธิบายความแตกต่างกับ AI
- AI ที่ควรรู้จักในปัจจุบันเช่น Chat GPT การนำไปใช้สาขาอาชีพต่างๆ เช่นวาดรูป 
- Bitcoin เท้าความตั้งแต่[“ทิวลิปมาเนีย”](https://th.wikipedia.org/wiki/%E0%B8%84%E0%B8%A7%E0%B8%B2%E0%B8%A1%E0%B8%84%E0%B8%A5%E0%B8%B1%E0%B9%88%E0%B8%87%E0%B8%97%E0%B8%B4%E0%B8%A7%E0%B8%A5%E0%B8%B4%E0%B8%9B)
- รถไฟฟ้า (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)
- Quantium Computer (สอนเนื้อหาคู่กับวิชาฟิสิกส์ ซึ่งตอนนี้ไม่ได้สอนแล้ว)

